एउटा भारतीय औषधि कम्पनीले उत्पादन गरेका ती सिरपहरूमा डाईएथलीन ग्लाइकोल र एथलीन ग्लाइकोलजस्ता पदार्थ "अस्वीकार्य मात्रा"मा भएको डब्ल्यूएचओले जनाएको छ।

डब्ल्यूएचओका अनुसार ती सिरपहरूले "अक्यूट किड्नी इन्जरी" गराएको हुनसक्ने ठानिएको छ।

इन्डोनेशियाका स्वास्थ्यमन्त्रीले बिहीवार स्थानीय रूपमा प्रयोग हुने केही औषधिहरूमा पनि उस्तै रासायनिक पदार्थ भेटिएको बताएका छन्।

"एकेआई भएका पाँच वर्षभन्दा कम उमेरका बिरामीहरूमा प्रयोग गरिएको केही सिरपहरूमा एथलीन ग्लाइकोल र डाईएथलीन ग्लाइकोल समावेश भएको पुष्टि भएको थियो। ती सिरपमा त्यस्ता पदार्थ हुनु हुँदैनथ्यो, वा निकै कम मात्रामा हुनुपर्थ्यो," बुदी गुनादी सादिकिनले भने।

यही साता एक भारतीयसहित तीन जना ९ लाख रुपैयाँ नेपाली नक्कली नोटसहित बाराको सिम्रौनगढबाट पक्राउ परे । भारतको सीतामढीमा छापेर नेपाल भित्र्याइएको नक्कली नोटसहित प्रहरीले उनीहरूलाई असोज २१ मा सीमा क्षेत्र नजिकैबाट पक्राउ गरेको थियो ।भारत पूर्वी चम्पारण पिपराकोठीका २५ वर्षीय रञ्जितकुमार मुखिया मोटरसाइकलमा नेपाल आउने क्रममा समातिएपछि कलैया उपमहानगरपालिका–१५ का ३४ वर्षीय सैनुल्लाह अन्सारी र सिम्रौनगढ नगरपालिका–२ का ३६ वर्षीय बिनाका मुखिया बिनको पनि नक्कली नोट कारोबारमा संलग्नता खुल्यो । मुखियाको बयानकै आधारमा त्यही दिन अन्सारी र बिन पक्राउ परे ।बारा प्रहरी प्रमुख एसपी होबिन्द्र बोगटीका अनुसार तीनै जनाको आपराधिक पृष्ठभूमि केलाउने क्रममा बिन २०७८ फागुन १९ मा सिम्रौनगढबाटै बरामद ३ लाख १ हजार नेपाली नक्कली नोट कारोबारमा संलग्न रहेको खुल्यो । सात महिनाअघि सीमा सुरक्षार्थ तैनाथ सशस्त्र प्रहरीको टोलीले खानतलासी गर्दा उनी पक्राउ परे पनि नक्कली नोट भित्र्याउने भूमिकामा संलग्न बिन भागेर फरार भएका थिए । फरार रहेकै अवस्थामा अदालतमा मुद्दा दर्ता भयो । बिन अदालतमा उपस्थित भएर डेढ लाख धरौटीमा छुटेको खुल्यो । करिब ७ महिनाअघिको त्यो मुद्दा किनारा नलाग्दै उनी पुनः पुरानै धन्दामा लागेको बारा प्रहरी प्रमुख एसपी बोगटीले बताए ।पछिल्लो घटनापछि प्रहरीको विशेष ब्युरो सीमा क्षेत्रबाट हुने नक्कली नोट तस्करीको अनुसन्धानमा खटिएको छ । सिम्रौनगढबाट ९ लाख नक्कली नोट समातिएपछि अनुसन्धानमा खटिएको बारा प्रहरीको सहयोगमा भारतीय प्रहरीले सीतामढीबाट एक जनालाई पक्राउ गरे पनि गिरोहका अन्यको अझै पत्ता लागेको छैन ।